---
title: >-
  เวอร์ชั่นแต่ละเวอร์ชั่นของ debian คืออะไร อะไรคือ sid, testing, stable
  โอ๊ยเยอะแยะไปหมด...
description: อธิบายแต่ละเวอร์ชั่นของการพัฒนา debian ได้แก่ sid testing และก็ stable
tags:
  - Debian
categories:
  - th
uuid: 612v702
unsplashImgCoverId: oaU-E83yRPw
---

สวัสดีครับ คุณผู้อ่านทุกท่านที่สนใจใน Debian

ก่อนเริ่มกันผมขอเริ่มเกรินก่อนว่า คำถามนี้ (เวอร์ชั่นแต่ละอันของ debian คืออะไร อะไรคือ sid, testing, stable โอ๊ยเยอะไปหมด….) เป็นคำแรกๆ ที่เกิดขึ้นในหัวของผม ตั้งแต่ใช้ Debian แรกๆ ว่าอะไรกันหนักหนา เยอะแยะไปหมด งงไปหมด เริ่มยังไงดี เริ่มไม่ถูก แล้วเราใช้ๆ ไปมันจะพังมั้ย โอ๊ย สารพัดคำถาม  ถาโถมเข้ามาจน เลิกใช้ linux ไปหลายรอบ เอาหละ เข้าเรื่อง กันดีกว่า เราจะมาตอบคำถามหล่าวนี้กัน (อาจจะถูกผิดบ้าง ตามภาษาคนเพิ่งหัดใช้)

เวอร์ชั่นของ Debian เค้าเรียกว่า Releases ซึ่งเป็นสถานะของการพัฒนา Debian ที่อยู่ในระหว่างการพัฒนา คือ stable , testing, unstable

## เรามาดูกันดีกว่า ว่าแต่ละอันคืออะไรกันบ้าง

1. [Stable](https://www.debian.org/releases/stable/)  คือ เวอร์ชั่นที่มีความเสถียร นั่นเอง นั่นหมายความว่า ไม่มีข้อผิดพลาด (ถึงมีก็น้อยมากๆ) หรือบั๊ก เลย ดังนั้นจึงเหมาะมากสำหรับการนำมาทำเป็น server เพราะมันเสถียรนั้นเอง

2. [testing](https://www.debian.org/releases/testing/) คือ เวอร์ชั่นทดสอบ(แปลจากชื่อ) มันคือ เวอร์ชั่นหลักที่ใหม่ กว่า Stable (ในที่นี้คือ Wheezy) เรียกว่า Jessie แต่อยู่ในระหว่างการพัฒนาอาจจะมีบั๊กบ้างอะไรบ้าง เล็กๆ น้อยๆ แต่ระบบจะมีความใหม่ของ โปรแกรม(เค้าชอบเรีียกกันว่า package) กว่า stable นั่นเอง  ซึ่ง โปรแกรม จะอยู่ใน unstable เป็นระยะเวลานึง ถึงจะถูกย้ายเข้ามาอยู่ ใน testing นั่นหมายความว่า พวกบั๊กต่างๆ ที่ร้ายแรงจะถูกแก้ใน เวอร์ชั่นของ unstable หมดแล้ว

3. [unstable](https://www.debian.org/releases/unstable/) หรือก็คือ sid คือ เวอร์ชั่นที่ไม่เสถียร (แปลจากชื่อ) โปรแกรมที่อยู่ในช่วงกำลังพัฒนา และสามารถทำงานได้แล้วจะถูกอัพโหลดเข้ามาอยู่ใน unstable ดังนั้นอาจจะมีบั๊ก (ไม่ต้องตกใจ) ดังนั้นผู้ใช้ unstable ส่วนใหญ่จะเป็นนักพัฒนาหรือ พวกอยากลองของใหม่ๆ และแน่นอน มันมักจะมีบั๊กเสมอ พวกเค้าก็จะต้องช่วยส่งบั๊กพวกนี้ให้กับ ทีมพัฒนาโปรแกรมนั้นๆ ต่อไป จนบั๊กๆ ที่ร้ายแรงต่างๆ ได้ถูกแก้จนหมดแล้วถึงจะถูกนำไปไว้ใน testing อย่างที่อธิบายไว้แล้วข้างต้น

ทั้ง Stable, Testing และ unstable เป็น Repository (ที่สำหรับเก็บโค๊ด) ที่ไม่มีทางตาย เอ๊ะยังไง

– **Stable** ตอนนี้ คือ Wheezy (Debian 7)  นั้นหมายความว่า เมื่อเวอร์ชั่นถัดไปของ debian (Jessie)  เสถียรแล้ว จะถูกนำมาแทน ที่ Wheezy นั้นเอง  ดังนั้นค่าของคำว่า stable จะถูกเปลี่ยนไป เรื่อยๆ

– **Testing** ตอนนี้ คือ Jessie นั้นหมายความ เมื่อใดที่ Jessie เสถียรแล้ว Testing ก็จะเปลี่ยนเป็นชื่อใหม่ (ยังไม่ตั้งที) เป็นเวอร์ชั่นถัดไปของ Jessie อีกที

– **Unstable** เมื่อ testing ในปัจจุบัน กลายเป็น stable , unstable ก็จะเป็นอะไรที่ใหม่กว่า testing

 ค่าของ Stable, Testing และ unstable จะถูกไปเรื่อยๆ ตามเวอร์ชั่นของ Debian ที่ใหม่ขึ้นเรื่อยๆ


## แล้วเวอร์ชั่นทั้งหมดของ Debian มีอะไรบ้าง
- เวอร์ชั่นที่ใหม่ที่สุด เรียกว่า sid (หรือ unstable นั่นเอง )
- เวอร์ชั่นถัดไปของ debian คือ stretch — ยังไม่เสถียร
- Debian 8.0 (jessie) — เวอร์ชั่นเสถียร ณ ตอนนี้
- Debian 7.0 (wheezy) — เสถียรและก็เก่าแล้ว
- Debian 6.0 (squeeze) — เสถียรและก็เก่าแล้ว
- Debian GNU/Linux 5.0 (lenny) — เสถียรและก็เก่าแล้ว
- Debian GNU/Linux 4.0 (etch) — เสถียรและก็เก่าแล้ว
- Debian GNU/Linux 3.1 (sarge) — เสถียรและก็เก่าแล้ว
- Debian GNU/Linux 3.0 (woody) — เสถียรและก็เก่าแล้ว
- Debian GNU/Linux 2.2 (potato) — เสถียรและก็เก่าแล้ว
- Debian GNU/Linux 2.1 (slink) — เสถียรและก็เก่าแล้ว
- Debian GNU/Linux 2.0 (hamm) — เสถียรและก็เก่าแล้ว

และก็จบกันไปแล้วนะครับ หวังว่าจะได้รับความรู้ไม่มากก็น้อย

จาก <https://www.debian.org/releases/> และต้องขอบคุณพี่  Thanathip Limna ที่ช่วยแนะให้ในหลายๆ อย่าง
