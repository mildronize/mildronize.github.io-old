---
title: >-
  อยากแชร์ เรื่องหลังจาการตัดสินใจ ทำไมถึงใช้เวลาทำวิจัยป.โท แค่ 7 เดือน (ทั้งๆ
  ที่จริงๆ แล้วอาจจะต้องใช้เวลาเป็นปี)
tags:
  - Experience
  - Research
  - Master Degree
uuid: x6nfc7a
unsplashImgCoverId: uenlGiyP_qo
---

ก่อนอื่นนะครับ ผมไม่เก่งอะไร เพียงแต่มีวิธีคิด วินัยและพันธสัญญาต่อตัวเอง และอยากมาแชร์มุมมองว่า การที่เราจะประสบความสำเร็จในเรื่องใดๆ สักเรื่องนั้น มันจะประกอบไปด้วยอะไรบ้าง
นั่นคือ ความเชื่อ, เป้าหมาย, และการรักษาการตัดสินใจตลอดเวลา (วินัย)

# ความเชื่อ

ก่อนอื่นขอเล่าก่อน มันอาจจะดูเว่อนะครับ 7 เดือนเสร็จได้ แต่จริงๆ มันคือแบบนั้นจริงๆ คือ หลังจบปลดประจำการทหาร ทางมหาวิทยาลัยติดต่อมาว่า "ถ้าต้องการสมัครเป็นอาจารย์มหาวิทยาลัย ต้องจบวุฒิป.โทให้ทัน มีเวลาให้ 7 เดือน

> ซึ่งมีเงื่อนพ่วงท้ายว่าจะต้องมี 2 งานวิจัยด้วย, และมีคะแนนสอบภาษาอังกฤษด้วย
> "ผมก็ตอบว่าได้ครับ จบทันครับ"

ทั้งๆ ที่วันนั้นความคืบหน้าของวิทยานิพนธ์แค่ 25% คือ
- ปัญหาที่จะแก้ชัด
- ยังไม่รู้ว่าต้องแก้ด้วยวิธีไหน (เคยหาวิธีแก้ปัญหามาแล้วร่วม 4-5 เดือน แต่ไม่เจอ)
- ยังไม่รู้ว่าทำแล้วจะแก้ปัญหาได้มั้ย
- ยังไม่ได้ทำการทดลอง, ไม่มีผลการทดลองใดๆ
- ยังไม่ได้เขียนโปรแกรม
- รายงานก็ยังไม่ได้เขียน, งานวิจัยยังไม่มีสักอัน
สรุปคือ ไม่พร้อมสักอย่างครับ
แต่วันนั้นผม ตอบไปอย่างเร็วมากครับ ด้วยความเชื่อว่า
"เราทำได้"
จริงๆ ผมไม่ได้คิดมากเลย แต่ผมคิดง่ายๆ ครับ ถ้าทำไม่ได้แล้วจะเสียอะไรมั้ย?
- เสียเวลา
- จ่ายค่าเทอมมากขึ้น
- อาจจะไม่ได้งานที่อยากทำ
ความเชื่อก็เปรียบเหมือนพลังงานในตัวเรา ความหวัง ความมั่นใจในการลงมือทำอะไรสักอย่าง พอเรามั่นใจเราก็จะลงมือทำครับ
หากวันใดปราศจากความเชื่อแล้วไซร้ ก็คงไม่ต่างกับรถที่ไร้น้ำมัน

# เป้าหมาย
เป้าหมายที่ดีควรจะมีภาพที่ชัดเจนและมีระยะเวลากำหนด
ซึ่งผมเองก็มีภาพที่ชัด แต่มีเวลาเป็นตัวกำหนดครับ (ก็มีเวลาแค่ 7 เดือน ทั้งๆ ที่ปกติอาจจะต้องใช้เวลาเป็นปี) แล้วเราจะคิดครับว่าทำยังไงให้ทันเวลา

นึกง่ายๆ ว่า เราอาจารย์สั่งการบ้าน ตอนสั่งใหม่ๆ ไม่ทำ คิดไม่ออก แต่พอใกล้เวลาส่ง พลังงานมาจากไหนไม่รู้ ต้องเสร็จให้ทัน ฮ่าๆๆ

เพราะว่าถ้าภาพไม่ชัดเราก็ไม่รู้ว่าเราจะอยากได้มันทำไม

เพราะว่าถ้าเดดไลน์ ไม่ชัด เราก็จะทำเรื่อยๆ เสร็จเมื่อไหร่เมื่อนั้น

# การรักษาการตัดสินใจตลอดเวลา (วินัย) จนกว่าจะถึงเป้าหมาย

เมื่อมีความเชื่อมีมากพอ เราจะไม่ลืมเป้าหมาย ชนิดที่กัดไม่ปล่อย ยังไงก็ขอไม่แพ้ในเวทีนี้ละนะ

หัวข้อนี้สำคัญไม่แพ้กัน เพราะว่าเราจะต้องรักษาการตัดสินใจให้ได้ตลอดเวลา ไม่ว่าอะไรจะเกิดขึ้นเรายังคงทำมันต่อหรือไม่ ซึ่งมันจะมันจะเกิดเป็นนิสัย

ซึ่งมันจะต้องมีการวางแผนและลงมือทำ พอรู้ว่าเวลามีน้อยมากๆ เลยต้องคิดให้เยอะครับ ว่าจะทำอะไรตรงไหนบ้าง ทำให้ทำงานรอบคอบมาก แทบไม่สูญเสียโฟกัสเลย ครับ

> คิดมากกว่าทำ จะใช้เวลาทำน้อยกว่าที่คิด
> Failing to plan is planing to fail

"คนที่สำเร็จ ไม่ได้สำเร็จแล้ว ได้นิสัยแบบคนประสบความสำเร็จ
แต่ทำแต่เรื่องให้ตรงกับเงื่อนไขความสำเร็จจนเป็นนิสัย ถึงจะสำเร็จ"

ชีวิตจะเป็นอย่างไรเริ่มที่ตัวเรา สร้างนิสัยแบบคนสำเร็จหรือยัง
เข้าใจเงื่อนไขความสำเร็จ แล้วจะสำเร็จจนเป็นนิสัย

# สุดท้ายถามว่า ทำงานเร็วขนาดนี้งานลวกมั้ย?

ด้านล่างเป็นความคิดเห็นของอาจารย์กรรมการสอบวิทยานิพนธ์ (ที่เชิญมาจากข้างนอก) ผศ.ดร.เทพฤทธิ์ ซึ่งถนัดเรื่อง cache ครับ

> "สุดท้ายนี้ ผมขออนุญาตชื่นชมท่านอาจารย์ที่ปรึกษาและ นศ อีกครั้งว่าเป็นผลงานวิทยานิพนธ์ที่มีคุณภาพประทับใจอีกหนึ่งฉบับเท่าที่ผมเคยสัมผัสมาครับ"
>
> "...เพื่อเป็นวิทยาทานให้นักวิจัยรุ่นน้องๆ และผมจะขอเก็บงานดีๆ นี้ไว้อ้างอิงด้วยเช่นกันครับ"

จงมีพันธสัญญาต่อตัวเอง ต่อความเชื่อ ต่อเป้าหมาย
แล้วพบกันที่ความสำเร็จครับ
ป.ล. งานเกือบทั้งหมดเสร็จในระยะ 7 เดือน แต่มีประเด็นเรื่องเวลาการนำเสนองานวิจัย ที่ทำให้เร็วไม่ได้จึงต้องรอเวลาเพื่อจบครับ

บทความเนื้อเขียนเพื่อทบทวนความทรงจำของตัวผมเอง

Cross Publish at Facebook <https://www.facebook.com/photo/?fbid=10218769998469109&set=a.1519952206806>
